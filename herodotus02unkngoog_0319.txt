46-50] ’ “ ΜΕΛΠΟΜΕΝΗ. 299
πέντε μὲν οἶ ῥέοντες· τόν τε Σκύθαι Πόρατα, καλέ-
ουσι Ἕλληνες δὲ Πυρετόν· καὶ ἄλλος Τιαραντός·
καὶ Ἀραρός τε, καὶ Νάπαρις, καὶ Ὀρδησσός· ὅ μὲν
πρῶτος λεχθεὶς τῶν ποταμῶν μέγας, καὶ πρός ἦῶ
ῥέων ἀνακοινοῦται τῷ Ἴστρῳ τὸ ὕδωρ· ὁ δὲ δεύτερος
λεχθεὶς, Τιαραντὸς, πρὸς ἑσπέρης τε μᾶλλον καὶ
ἐλάσσων· ο δὲ δή Ἀραρός τε καὶ ὁ Νάπαρις καὶ ὅ
Ὀρδησσὸς, διὰ μέσου τούτων ἰόντες ἐσβάλλουσι ἐς
τον ”·Ιστρον οὗτοι μὲν αὐτιγενέες ποταμοὶ Σκυθικοὶ
συμπληθύουσι αὐτόν· Ἐκ δὲ Ἀγαθύρσων Μάρις 49
ποταμὸς ῥέων συμμίσγεται τῷ Ἴστρῳ· ἐκ δὲ τοῦ
Αἴμου τῶν κορυφέων τρεῖς ἄλλοι μεγάλοι ῥέοντες
πρός βορῆν ἄνεμον ἐσβάλλουσι ἐς αὐτόν, Ἀτλας, .
καὶ Αὔρας, καὶ Τίβισις· διὰ δὲ Θρηίκης καὶ Θρηίκων
τῶν Κροβύζων ῥέοντες, Ἀθρυς, καὶ Νόης, καὶ Ἀρτά-
νης, ἐκδιδοῦσι ἐς τόν Ἴστρον· ἐκ δὲ Παιόνων καὶ
οὔρεος Ῥοδόπης Σκίος ποταμὸς, μέσον σχίζων τόν
Αἷμον, ἐκδιδοῖ ἐς αὐτόν· ἐξ Ἰλλυριῶν δὲ ῥέων πρὸς
βορῆν ἄνεμον Ἀγγρος ποταμός, ἐσβάλλει ἐς πεδίον
vd Τριβαλλικὸν καὶ ἐς ποταμὸν Βρόγγον, ὁ δὲ Βρόγ-
γος ἐς τόν Ἴστρον· οὕτω ἀμφοτέρους, ἐόντας μεγά-
λους, ὅ Ἴστρος δέκεται. ἐκ δὲ τῆς κατύπερθε χώρης
Ὀμβρίκων, Κάρπις ποταμός καὶ ἄλλος *Αλπις [πο-
ταμὸς,] πρός βορῆν ἄνεμον καὶ οὗτοι ῥέοντες, ἐκδι-
δοῦσι ἐς αὐτόν. ῥέει γὰρ δὴ διοὶ πάσης τῆς Εὐρώπης
ὅ Ἴστρος ἀρξάμενος ἐκ Κελτῶν, οἳ ἔσχατοι πρὸς
ἦλίου δυσμέων μετοὶ Κύνητας οἰκέουσι τῶν ἐν τῇ
Εὐρώπῃ· ῥέων δὲ διοὶ πάσης τῆς Εὐρώπης, ἐς τοὶ
πλάγια τῆς Σκυθίης ἐσβάλλει. Τούτων ων τῶν 50
καταλεχθέντων καὶ ἄλλων πολλων συμβαλλομένων
το σφέτερον ὕδωρ, γίνεται ο Ἴστρος ποταμῶν μέν·
γιστος· ἐπεὶ ὕδωρ γε ἓν πρός ἓν συμβάλλειν,ο ‘
Νεῖλος πλήθεϊ ἀποκρατέει· ἐς γσῖρ δή τοῦτον οὔτε
ποταμός, οὔτε κρήνη οὐδεμία ἐσδιδοῦσα, ἐς πλῆθός οἱ
συμβάλλεται· ἴσος δὲ αἰεὶ ῥέει ἔν τε θέρεϊ καὶ χει-
μῶνι ὁ Ἴστρος, κατοὶ τοιόνδε τι, ὥς ἐμοὶ δοκέει· τοῦ

